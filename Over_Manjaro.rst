Over Manjaro
============

Manjaro Versus ..
-----------------

Manjaro is een op Arch linux gebaseerde distributie, waardoor ook gebruik kan gemaakt
worden van de geweldige .. _a aur <https://aur.archlinux.org/packages/ 

Laten we benadrukken: **Manjaro is niet gelijk aan Arch!**  
Manjaro is meer dan zomaar een vereenvoudigde Arch-beleving, er zijn duidelijke
verschillen:
.
* Manjaro wordt onafhankelijk ontwikkeld vanuit Arch met een compleet ander
team.
* Manjaro is toegankelijker voor beginners, terwijl Arch meer gericht is op de
ervaren gebruiker.
* Het voorzien van onafhankelijke servers voor software met zijn updates. Alsook het beschikbaar stellen van zijn eigen softwarepakketten.
* Met distributiespecifieke hulpmiddelen zoals de Manjaro Hardware Detectie (MHWD) tool en de Manjaro Settings Manager (MSM).  
* Een vriendelijke forumgemeenschap, waar zowel beginners als ervaren gebruikers
hun ervaringen en/of problemen kunnen delen.

Hoe werkt Manjaro?
------------------

![Manjaro Tux](https://github.com/manjaro-nl/manjaro-nl.website.source/blob/master/content/images/Tux_manjaro.png)

Manjaro is geen onafhankelijke distro. Het synchroniseert met de Arch-stable repo’s. Waaruit pakketten naar de repositories van Manjaro worden gestuurd voor verdere controle over de stabiliteit.  

### Repositories

**De 'controle' verloopt onder 3 repositories:**

* **Unstable**: loopt ongeveer 1 à 2 dagen achter op Arch, laat de developers ruimte tot patchen en zo de meest ernstige problemen op te lossen.  **Opgelet !** het gebruik maken van de unstable branche is nooit zonder risico's.
* **Testing**: loopt gewoonlijk één week achter op Arch, de meeste problemen vanuit unstable zijn opgelost. Aangezien meerdere gebruikers op testing zitten, kunnen verdere bugs opgelost worden.
* **Stable**: loopt ongever 2 weken achter op Arch. Deze meest stabiele en uitvoerig uitgeteste repo wordt als standaard gebruikt in Manjaro.

Je wil zo veel mogelijk vermijden dat een update je hele systeem onklaar maakt. Juist daarom hebben we Manjaro in de plaats gekregen, voor gebruikers die net iets minder tijd willen besteden dan de gemiddelde Arch gebruiker.
Met eigen gecompileerde kernels, alsook meer keuze. Modules die voor elke kernel zijn voorgecompileerd.  
Met een systeemtool als [[MHWD]], dat jouw systeem zo gebruiksvriendelijk mogelijk houdt.  
**Dit is Manjaro!**
